{
  "metadata": {
    "source_pdf": "d:\\projects\\PythonProjects ew folder\\data\\pdfs\\testing.pdf",
    "total_paragraphs": 6,
    "total_tables": 1
  },
  "paragraphs": [
    {
      "id": "paragraph_1_1",
      "page": 1,
      "text": "අප විසින්‌ එදිනෙදා ජීවිතයේ දී කරනු ලබන වියදම්‌ පුනරාවර්තන වියදම්‌ සහ ප්‍රාග්ධන වියදම්‌ වශයෙන්‌ කොටස්‌ දෙකකට වෙන්‌ කළ හැකි ය. නැවත නැචත දැරීමට සිදු Ow වියදම්‌ පුනරාවර්තන වියදම්‌ ලෙස හැඳින්වේ. නිදසුන්‌ ලෙස, ආහාරපාන, ඇඳුම්පැලඳුම්‌, බෙත්හෙේත්‌ ආදිය මිල දී ගැනීම හා විදුලි බිල්පත්‌ ආදිය ගෙවීම සඳහා කරනු ලබන වියදම්‌ පුනරාවර්තන වියදම්‌ ලෙස දැක්විය හැකි ය. නැවත නැවත දැරීමට සිදු නොවන වියදම්‌ ප්‍රාග්ධන වියදම්‌ ලෙස හැඳින්චේ. නිදසුන්‌ ලෙස, ඉඩම්‌, නිවාස, වාහන, යන්ත්‍රසූත්‍ර හෝ ගෘහභාණ්ඩ මිලට ගැනීම සඳහා කරනු ලබන වියදම්‌ ප්‍රාග්ධන වියදම්‌ ලෙස දැක්විය හැකි ය. එවැනි වියදම්‌ ප්‍රමාණාත්මක ව විශාල වන බැවින්‌ ඒ සඳහා අවශ්‍ය මුදල්‌, මූල්‍ය ආයතනයකින්‌ හෝ තමා සේවය කරන සේවා ස්ථානයෙන්‌ ණය මුදලක්‌ ලෙස ලබා ගැනීම බොහෝ විට සිදු චේ.",
      "topic": "පොළිය",
      "has_table": false,
      "table_id": null,
      "bbox": [278, 2022, 1708, 629]
    },
    {
      "id": "paragraph_2_1",
      "page": 2,
      "text": "එසේ ලබා ගන්නා ණය මුදලක්‌ එක වර ආපසු ගෙවීම සාමාන්‍යයෙන්‌ සිදු නොකෙරෙන අතර, දීර්ඝ කාලයක්‌ තුළ මාසික ව කොටස්‌ වශයෙන්‌ ගෙවීම සිදු කරනු ලැබේ. තව ද එවැනි ණය මුදලක්‌ ලබා ගත්‌ විට ණය මුදලට අමතර ව පොලියක්‌ ද ගෙවීමට ද සිදු චේ. මාසික ව ගෙවීමට සිදු වන පොලියේ හා ණය කොටසේ එකතුව ණය වාරිකයක්‌ ලෙස හැඳින්වේ.  නමුත්‌ ඇතැම්‌ ආයතන තම ආයතනය මගින්‌ නිෂ්පාදනය කෙරෙන හෝ ගෙන්වා බෙදාහැරෙන භාණ්ඩවල අලෙවිය වැඩි කර ගැනීම සඳහා පොලී රහිත ව ණය මුදල පමණක්‌ වාරික ලෙස ගෙවීමට හැකි වන සේ භාණ්ඩ අලෙවි කරන අවස්ථා ද දැකිය හැකි ය.",
      "topic": "පොළිය",
      "has_table": false,
      "table_id": null,
      "bbox": [202, 186, 1708, 600]
    },
    {
      "id": "paragraph_2_2",
      "page": 2,
      "text": "පොලිය අය කර ගන්නා අවස්ථාවල දී පොලිය ගණනය කෙරෙන ක්‍රම විවිධ වේ. හීන වන ශේෂ ක්‍රමය යටතේ පොලිය ගණනය කිර්ීම වඩාත්‌ සුලභ ක්‍රමයකි. ඒ පිළිබඳ ව විමසා බලමු.  මාසික වාරික ලෙස ආපසු ගෙවීම සඳහා කිසියම්‌ ආයතනයකින්‌ ණය මුදලක්‌ ගත්‌ විට හෝ භාණ්ඩයක වටිනාකමින්‌ කොටසක්‌ පමණක්‌ මුලින්‌ ගෙවා ඉතිරි මුදල මාසික වාරික මගින්‌ ආපසු ගෙවීමේ පොරොන්දුව පිට භාණ්ඩ මිල දී ගෙන ඇති විට, ණය මුදලට අමතර ව පොලියක්‌ ද ගෙවීමට බොහෝ විට සිදු චේ.  මෙම ක්‍රමය යටතේ සෑම මාසයක්‌ තුළ ම ණය මුදලින්‌ කොටසක්‌ ගෙවනු ලබයි. පොලිය ගණනය කරනු ලබන්නේ ගෙවීමට ඇති ණය මුදල සඳහා ය. එබැවින්‌ ගෙවීමට ඇති ණය",
      "topic": "පොළිය",
      "has_table": false,
      "table_id": null,
      "bbox": [206, 1978, 1708, 629]
    },
    {
      "id": "paragraph_3_1",
      "page": 3,
      "text": "මුදල මාස්‌ පතා අඩු වන බැවින්‌ පොලිය ද මාස්‌ පතා ගණනය කරනු ලැබේ. එම නිසා මෙම ක්‍රමයට පොලිය ගණනය කිර්ම, හීන වන ශේෂ ක්‍රමය යටතේ පොලිය ගණනය කිරීම ලෙස හැඳින්වේ. එසේ ගණනය කිරීමෙන්‌ පසු, සෑම මාසයකම එකම මුදලක්‌ වාරිකය ලෙස ගෙවිය යුතු වන පරිදි මාසික වාරිකයක අගය සොයනු ලැබේ.  Bx වන ශේෂ ක්‍රමය යටතේ පොලිය ගණනය කෙරෙන ආකාරය හා මාසික වාරිකයක අගය සොයන ආකාරය අවබෝධ කර ගැනීම සඳහා පහත නිදසුන්‌ අධ්‍යයනය කරන්න.",
      "topic": "පොළිය",
      "has_table": false,
      "table_id": null,
      "bbox": [272, 188, 1708, 429]
    },
    {
      "id": "paragraph_7_1",
      "page": 7,
      "text": "ණය මුදලක්‌ හෝ තැන්පත්‌ මුදලක්‌ සඳහා පොලිය ගණනය කරන තවත්‌ ක්‍රමයක්‌ ලෙස වැල්‌ පොලී ක්‍රමය හැඳින්වීමට හැකි ය. මෙම ක්‍රමය යටතේ පොලිය ගණනය කෙරෙන ආකාරය නිදසුනක්‌ ඇසුරෙන්‌ විමසා බලමු.  10%ක වාර්ෂික පොලියක්‌ ගෙවන බැංකුවක වසර 3ක කාලයක්‌ තුළ රුපියල්‌ 25 000ක ස්ථාවර තැන්පතුවක්‌ පවත්වාගෙන ගිය පුද්ගලයකුට වසර 3 අවසානයේ බැංකුව මගින්‌ ලබා දී ඇති ගිණුම්‌ වාර්තාවක්‌ පහත දැක්වේ.",
      "topic": "පොළිය",
      "has_table": false,
      "table_id": null,
      "bbox": [275, 2167, 1709, 454]
    },
    {
      "id": "paragraph_8_1",
      "page": 8,
      "text": "ඉහත වාර්තාව අනුව මුදල්‌ තැන්පත්කරුට 2013 වර්ෂය සඳහා රැපියල්‌ 2 500ක පොලී මුදලක්‌ ලැබී ඇත. එම පොලී මුදල රැපියල්‌ 25 000ක්‌ වූ තැන්පතු මුදලින්‌ 10%ක්‌ බව පැහැදිලි ය. එම වාර්තාවට අනුව 2014.01.01 දිනට ගිණුමේ තැන්පත්‌ ව ඇති මුළු මුදල ලෙස සලකා ඇත්තේ මුලින්‌ තැන්පත්‌ කළ මුදල හා 2013 වර්ෂයට ලැබුණු පොලී මුදලේ එකතුව වූ රැපියල්‌ 27 500කි. තව ද, 2014 වර්ෂය සඳහා ලැබී ඇති පොලිය රැපියල්‌ 2 750ක්‌ වන අතර, එය රැපියල්‌ 27 500ක්‌ වූ මුළු මුදලින්‌ 10%කක්‌ බව පැහැදිලි ය. මේ ආකාරයට සෑම වර්ෂයක්‌ අවසානයේ ම ලැබෙන පොලිය, පොලිය ගණනය කෙරෙන මුදලට එකතු කර ලැබෙන අගය මුළු මුදල ලෙස සලකා, ඊළඟ වර්ෂය සඳහා පොලිය ගණනය කර ඇති බව පෙනේ.  මේ ආකාරයට සෑම වසරක දී ම පොලිය ගණනය කිරීමේ දී මුල්‌ මුදලට පමණක්‌ නො ව චාර්ෂික ව එකතු වී ඇති පොලියට ද පොලියක්‌ ලබා දී ඇත. එම නිසා මෙම ක්‍රමයට පොලිය ගණනය කිරීමේ ක්‍රමය වැල්‌ පොලී ක්‍රමය ලෙස හැඳින්වේ.  තැන්පත්‌ මුදල්‌ සඳහා පොලිය ගණනය කිරීමේ දී මෙන්‌ ම ණය මුදලක්‌ ලබා ගැනීමේ දී ද, ණය මුදල සඳහා පොලිය ගණනය කිරීම වැල්‌ පොලී ක්‍රමයට සිදු කරනු ලැබේ.",
      "has_table": true,
      "table_id": "table_8_1",
      "bbox": [198, 130, 1708, 1712],
      "tables": [
        {
          "id": "table_8_1",
          "page": 8,
          "content": [
            {
              "දිනය": "2013-01-01",
              "විස්තරය": "මුලික තැන්පතු",
              "තැන්පත් මුදල (රු)": 25000.0,
              "පොලී (රු)": null
            },
            {
              "දිනය": "2013-12-31",
              "විස්තරය": "පොලී",
              "තැන්පත් මුදල (රු)": null,
              "පොලී (රු)": 2500.0
            },
            {
              "දිනය": "2014-01-01",
              "විස්තරය": "ශේෂය",
              "තැන්පත් මුදල (රු)": 27500.0,
              "පොලී (රු)": null
            },
            {
              "දිනය": "2014-12-31",
              "විස්තරය": "පොලී",
              "තැන්පත් මුදල (රු)": null,
              "පොලී (රු)": 2750.0
            },
            {
              "දිනය": "2015-01-01",
              "විස්තරය": "ශේෂය",
              "තැන්පත් මුදල (රු)": 30250.0,
              "පොලී (රු)": null
            },
            {
              "දිනය": "2015-12-31",
              "විස්තරය": "පොලී",
              "තැන්පත් මුදල (රු)": null,
              "පොලී (රු)": 3025.0
            },
            {
              "දිනය": "2016-01-01",
              "විස්තරය": "ශේෂය",
              "තැන්පත් මුදල (රු)": 33275.0,
              "පොලී (රු)": null
            }
          ]
        }
      ]
    },
    {
      "id": "paragraph_8_2",
      "page": 9,
      "text": "ණය මුදලක් ගත්විට එම මුදල වාරික වශයෙන් ගෙවීමට හැකි ය. මෙහි දී මෙම ණය මුදලේ මසක දී ගෙවන කොටස ගණනය කිරීම කළ යුතු වේ. ඊට අමතර ව දෙන ලද පොලී අනුපාතිකයට අනුව එම ණය මුදල සඳහා මසකට පොලිය ගණනය කරනු ලැබේ. එක් එක් මාසයක දී ගෙවෙන ණය මුදලේ කොටස නොසලකා ඉතිරි ණය ප්‍රමාණයට පමණක් පොලිය ගණනය කිරීම, හීනවන ශේෂයට පොලිය ගණනය කිරීමේ දී සිදු වේ. මසක දී ගෙවන ණය මුදලේ කොටස ඒකකයක් ලෙස ගෙන මසක දී ඒකක කීපයකට පොලිය ගණනය කළ යුතු වේ. මේ අනුව වාරික ගණන n නම් පොලිය ගෙවිය යුතු මාස ඒකක ගණන n/2*(n+1) මඟින් දැක්වේ. මෙය භාවිතයෙන් අදාළ කාලය තුළ ගෙවිය යුතු මුළු පොලිය සොයනු ලැබේ. මෙම සියලු කරුණු සැලකිල්ලට ගනිමින් ණය මුදල හා මුළු පොලිය එකතු කර 5 අදාළ වාරික ගණනින් බෙදා සමාන මාසික චාරිකය සොයාගනු ලැබේ. මුල් මුදලට පළමුවන වාරයේ පොලිය එකතුවෙන් සෑදෙන මුළු මුදල ඊළග වාරය සඳහා මුල් මුදල සේ සලකා ගණනය කරන පොලිය වැල් පොලිය ලෙස හඳුන්වයි. කිසියම් මුදලක් සඳහා එකම පොලී අනුපාතිකයකට හා එක ම කාල ප්‍රමාණයකට ගණනය කර ඇති වැල් පොලිය, සුළු පොලියට වඩා වැඩි වේ. මුදල් තැන්පතු වල දී සුළු පොලියට වඩා වැල් පොලිය පාරිභෝගිකයාට වාසිදායක වේ. ණය ගනුදෙනුවල දී ණය කරුට වැල්පොලිය අවාසි දායක වේ.",
      "topic": "පොළිය",
      "has_table": false,
      "bbox": null
    },
    {
      "id": "paragraph_8_3",
      "page": 11,
      "text": "අප රටේ පවත්වා ගෙන යන ව්‍යාපාර අතරින් 2007 අංක 7 දරණ සමාගම් පනත යටතේ ලියාපදිංචි වූ සමාගම් පිළිබඳ ව මෙම පාඩමේදී සලකා බැලේ. මෙම සමාගම්වල හිමිකාරිත්වය තනි පුද්ගලයකු හෝ පුද්ගලයන් කිහිපදෙනකු සතු විය හැකි ය. සීමාසහිත සමාගම්වල ස්වරූපය අනුව, ඒවාසීමාසහිත පෞද්ගලික සමාගම් හෝ සීමාසහිත පොදු සමාගම් ලෙස වර්ග කෙරී ඇත.සීමාසහිත පොදු සමාගම්වලට සිය ව්‍යාපාර ආරම්භ කිරීමට හෝ පවත්වා ගෙන යෑමට අවශ්‍ය මූල්‍ය සම්පත් සපයා ගැනීම සඳහා මහජනතාව ද හවුල් කර ගත හැකි ය. මේ සඳහා අද ව්‍යාපාර ලෝකයේ පවතින ජනප්‍රිය ක්‍රමයක් වන්නේ විවෘත මාධ්‍ය නිවේදනයක් මගින් මහජනතාව වෙත, සමාගමේ කොටස් මිල දී ගන්නා ලෙස දන්වා සිටීමයි. මහජනතාව කොටස් මිල දී ගත් පසු, ඔවුන්ට තම කොටස් වෙනත් පුද්ගලයන්ට විකිණිය හැකි ය. එසේ කොටස් මිල දී ගැනීම හා විකිණීම සඳහා පහසුකම් සපයා ඇති ස්ථානය කොටස් වෙළෙඳපොළ ලෙස හැඳින්වේ.කොටස් වෙළෙඳපොළ කොළඹ ව්‍යාපාර වස්තු හුවමාරුව ලෙස ද හැඳින්වෙන කොටස් වෙළෙඳපොළ පාලනය වන්නේ ශ්‍රී ලංකා සුරැකුම්පත් හා විනිමය කොමිෂන් සභාව මගිනි. මෙම කොමිෂන් සභාව මගින් කොටස් වෙළෙඳ පොළේ වැඩ කටයුතු සඳහා මග පෙන්වීම, මෙහෙයවීම හා නියාමනය කරනු ලබයි. කොටස් ගනුදෙනු සඳහා කොටස් වෙළෙඳපොළට ඇතුළත් වන සමාගම්, එම වෙළෙඳපොළේ ලියාපදිංචි වී, ලැයිස්තුගත සමාගම් ලෙස සමාගම් ලේඛනයට ඇතුළත් විය යුතු ය. 2015 වර්ෂයේ අප්‍රේල් 21 වන විට මෙසේ ලැයිස්තුගත සමාගම් ගණන 297ක් විය. එම සමාගම්වල කොටස් මිල දී ගැනීමේ දී හෝ විකිණීමේ දී ගනුදෙනුකරුවන්ට සහාය වීම පිණිස, තැරැව්කාර සමාගම් ද කොටස් වෙළෙඳපොළ තුළ ක්‍රියාත්මක වේ. ගනුදෙනුකරුවන්ට, කොටස් වෙළෙඳපොළෙහි ගනුදෙනු සජීව අන්තර්ජාලය ඔස්සේ යාවත්කාලීන වන අතර, මහජනතාවට අන්තර්ජාලය ඔස්සේ ගනුදෙනු කිරීමේ පහසුකම් ද සපයා තිබේ.",
      "topic": "කොටස් වෙළෙඳපොළ",
      "has_table": false,
      "bbox": null
    },
    {
      "id": "paragraph_8_4",
      "page": 12,
      "text": "ලැයිස්තුගත සීමාසහිත පොදු සමාගම් සිය ප්‍රාග්ධනය රැස් කර ගැනීමට මහජනතාව සම්බන්ධ කර ගන්නේ 'කොටස්' නමින් හැඳින්වෙන ඒකකය මගිනි. සමාගමේ ආරම්භක ප්‍රාග්ධනය, ඒකකයක් ලෙස සලකා එය සමාන කොටස්වලට හෙවත් පංගුවලට බෙදූ විට ඉන් එක් පංගුවක් එක් 'කොටසක්' ලෙස හැඳින්වේ. යම් සමාගමක්, මුල් වරට සිය ආරම්භක කොටස් මහජනතාව වෙත නිකුත් කිරීමේ දී, එක් කොටසක් සඳහා මිලක් එම සමාගම විසින් ම නියම කරනු ලැබේ. එම මිලට, යම් ආයෝජකයකුට සමාගමේ කොටස් ඕනෑම ප්‍රමාණයක් මිල දී ගත හැකි ය. යම් සමාගමක කොටස් මිල දී ගත් ආයෝජකයකුට ඔහු ලබා ගත් කොටස් ප්‍රමාණයට සමානුපාතික ව එම සමාගමේ හිමිකාරිත්වය ලැබේ",
      "topic": "කොටස් වෙළෙඳපොළ",
      "has_table": false,
      "bbox": null
    },
    {
      "id": "paragraph_8_5",
      "page": 12,
      "text": "ලැයිස්තුගත සමාගම්, සිය ආරම්භක කොටස් නිකුත් කිරීමේ දී ම සමාගමේ ලාභයෙන් කොටස්කරුවන් සඳහා ප්‍රතිලාභ ලෙස නිකුත් කරන මුදල් ප්‍රමාණය නිවේදනය කරයි. එය එක් කොටසක් සඳහා ගෙවන මුදල මගින් දැක්වේ. එසේ ගෙවන මුදල් වාර්ෂික ව හෝ කාර්තු වශයෙන් හෝ ගෙවනු ලබන අතර, ඒවා ‛ලාභාංශය' ලෙස හැඳින්වේ.උදාහරණයක් ලෙස, සමාගමක් සිය කොටස්කරුවන් සඳහා කොටසකට රුපියල් 5ක වාර්ෂික ලාභාංශයක් ගෙවයි. මෙම ලාභාංශය, සමාගමේ තීරණය පරිදි වරින් වර වෙනස් කිරීමට හැකියාව පවතී.",
      "topic": "කොටස් වෙළෙඳපොළ",
      "has_table": false,
      "bbox": null
    },
    {
      "id": "paragraph_8_6",
      "page": 12,
      "text": "තම කොටස් ගනුදෙනු සදහා කොටස් වෙළෙඳපොළට ඇතුළත් වීමට අවස්ථාව ලැබෙන්නේ එහි ලැයිස්තුගත සමාගම්වලට පමණක් බව අපි දනිමු. එවැනි සමාගමක් ආරම්භයේදී ම මහජනතව වෙත කොටස් නිකුත් කිරීමෙන් පසු සිදු වන කොටස් ගනුදෙනු පිළිබඳ ව හැදෑරීමට පහත සටහනට අවධානය යොමු කරන්න. සීමාසහිත නෙත්මි සමාගම, කොටසකට රුපියල් 2 බැගින් වාර්ෂික ව ලාභාංශ ගෙවන කොටස් 100000ක් එක් කොටසක් රුපියල් 10ක් වූ ආරම්භක හඳුන්වා දීමේ මිලකට මහජනතාව වෙත නිකුත් කළේ ය. වර්ෂයකට පසු මෙම සමාගමේ කොටසක මිල කොටස් වෙළෙඳ පොළේ රුපියල් 20 තෙක් ඉහළ නැඟ තබිණි. එම අවස්ථාවේ නදීශා ඉහත සමාගමේ කොටස් 1000ක් මිල දී ගත්තා ය. වර්ෂ කිහිපයකට පසු එම සමාගමේ කොටසක වෙළෙඳපොළ මිල රුපියල් 28ක් තෙක් ඉහළ නැඟි අවස්ථාවේ දී ඇය තමා සතු කොටස් 1000 ම විකුණුවා ය. යම් සමාගමක කොටස් හඳුන්වා දීමේ ආරම්භක මිල යටතේ ආයෝජකයන්ට කොටස් මිල දී ගැනීම සිදු වන අවස්ථාව කොටස් වෙළෙඳපොළේ ප්‍රාථමික වෙදෙපොළ ලෙස හැඳින් වේ. ප්‍රාථමික වෙළෙඳපොළේ දී ආයෝජකයන්ට හැකි වන්නේ කොටස් මිල දී ගැනීම පමණි. එහෙත් ඊට පසු ව කොටස් ගනුදෙනුවට ඉඩ ලබා දෙමින් කොටසක් සඳහා ඇති ඉල්ලුම අනුව කොටස සඳහා අලුත් මිලක් ඇති විය හැකි ය. එම මිල එම අවස්ථාවේ වෙළෙඳපොළ මිල ලෙස හැඳින්වේ. මෙම අවස්ථාව කොටස් වෙළෙඳපොළේ ද්විතියික වෙළෙදපොළ ලෙස හැඳින්වේ. ඉහත නෙත්මි සමාගමේ කොටසක මිල රුපියල් 20 තෙක් ඉහළ නැඟ, නැවතත් වසර කිහිපයකින් රුපියල් 28 තෙක් වැඩි විය. මේ ආකාරයට කොටසක වෙළෙඳපොළ මිලේ අඩු වැඩි වීම ද්විතීයික වෙළෙඳපොළේ දී සිදු වේ. එම අවස්ථාවේ දී ආයෝජකයන්ට තමා සතු කොටස් විකිණීමට හෝ අලුත් කොටස් මිල දී ගැනීමට හෝ හැකි ය.",
      "topic": "කොටස් වෙළෙඳපොළ",
      "has_table": false,
      "bbox": null
    },
    {
      "id": "paragraph_8_6",
      "page": 12,
      "text": "සමාගමක කොටස් එහි හඳුන්වා දීමේ මිලට හෝ වෙළෙඳපොළ මිලට හෝ මිල දී ගත් විට එම මිල කොටසක ගැණුම් මිල ලෙසත් එම කොටස්, වෙළෙඳපොළ මිලට විකුණනු ලබන මිල කොටසක විකුණුම් මිල ලෙසත් හැඳින්වේ. ආයෝජකයකු කොටස් විකිණීමේ දී ලාභයක් හෝ අලාභයක් සිදු විය හැකි ය. තමා සතු කොටස් විකිණීමේ දී, විකුණුම් මිල > ගැණුම් මිල නම්, එවිට ප්‍රාග්ධන ලාභයක් ලැබෙන අතර, ප්‍රාග්ධන ලාභය = කොටස්වල විකුණුම් මිල - කොටස්වල ගැනුම් මිල ලෙස අර්ථ දැක්වේ. එසේ ම, විකුණුම් මිල < ගැනුම් මිල නම්, ප්‍රාග්ධන අලාභයක් සිදු වන අතර, ප්‍රාග්ධන අලාභය = කොටස්වල ගැනුම් මිල - කොටස්වල විකුණුම් මිල ලෙස අර්ථ දැක්වේ.",
      "topic": "කොටස් වෙළෙඳපොළ",
      "has_table": false,
      "bbox": null
    }
  ]
}
